---
title: 洛神赋
date: 2025-02-19 17:04:54
tags: 文言文
categories:
- [文学爱好,古文]
---
# 介绍
《洛神赋》是三国时期曹魏文学家曹植创作的辞赋，原名《感鄄赋》，亦作《感甄赋》。曹植在221年，被贬为鄄城侯，次年改封鄄城王（今山东省菏泽市鄄城县），一直郁郁不得志，借神话传说中的洛水之神宓妃，抒发心中的积郁而作。魏明帝曹睿即位以后，因古代“鄄”通“甄”，他认为《感鄄赋》犯了自己母亲的讳，太露骨，得改，与大臣商议，遂更名为《洛神赋》。
此赋虚构了作者自己与洛神的邂逅和彼此间的思慕爱恋，洛神形象美丽绝伦，人神之恋飘渺迷离，但由于人神道殊而不能结合，最后抒发了无限的悲伤怅惘之情。全篇大致可分为六段：第一段写作者从洛阳回封地时，在恍惚之际看到洛神伫立山崖；第二段写洛神容仪服饰之美；第三段写作者爱慕洛神既识礼仪又善言辞，虽相互赠答，但担心遇合受阻；第四段写洛神为“君王”之诚所感后将来而未至的情状和举动；第五段写洛神来临扈从之多，终以人神道殊含恨离去；第六段写洛神去后作者顾望思慕不忍离去的深情。全赋辞采华美，描写细腻，想象丰富，情思绻缱，若有寄托。
<!--more-->

# 正文
黄初三年，余朝(cháo)京师，还(huán)济洛川。古人有言:斯水之神，名曰宓(fú)妃。感宋玉对楚王神女之事，遂作此赋。其辞曰:
余从京域，言归东藩，背一阙(què)，越轘(huán)辕，经通谷，陵景山。日既西倾，车殆马烦。尔乃税(tuō)驾乎蘅皋(gāo),秣驷乎芝田，容与乎阳林，流眄(miǎn)乎洛川。于是精移神骇，忽焉思散。俯则未察，仰以殊观。睹一丽人，于岩之畔。乃援御者而告之曰:"尔有觌(dí)于彼者乎？彼何人斯，若此之艳也！"御者对曰:"臣闻河洛之神，名曰宓妃。然则君王之所见也，无乃是乎！其状若何？臣愿闻之。"
余告之曰:其形也，翩若惊鸿，婉若游龙。荣曜(yào)秋菊，华茂春松。髣(fǎng)髴(fú)兮若轻云之蔽月，飘飘兮若流风之回雪。。远而望之，皎若太阳升朝霞；迫而察之，灼若芙蕖出绿波。秾纤(xiān)得衷，修短合度。肩若削成，腰如约素。延颈秀项，皓质呈露。芳泽无加，铅华弗御。云髻峨峨，修眉联娟。丹唇外朗，皓齿内鲜。明眸善睐，靥辅承权。環姿艳逸，仪静体闲。柔情绰态，媚于语言。奇服旷世，骨像应图。披罗衣之璀粲兮，珥瑶碧之华琚。戴金翠之首饰，缀明珠以耀躯。践远游之文履，曳雾绡(xiāo)之轻裾(jū)。微幽兰之芳蔼兮，步踟蹰于山隅。于是忽焉纵体，以遨以嬉。左倚采旄(máo)，右荫桂旗。攘皓腕于神浒兮，采湍濑之玄芝。
余情悦其淑美兮，心振荡而不怡。无良媒以接欢兮，托微波而通辞。愿诚素之先达兮，解玉佩以要之。嗟佳人之信修兮，羌习礼而明诗。抗琼珶以和予兮，指潜渊而为期。执眷眷之款实兮，惧斯灵之我欺。感交甫之弃言兮，怅犹豫而狐疑。收和颜而静志兮，申礼防以自持。
于是洛灵感焉，徙倚彷徨。神光离合，乍阴乍阳。竦轻躯以鹤立，若将飞而未翔。践椒涂之郁烈，步蘅薄而流芳。超长吟以永慕兮，声哀厉而弥长。尔乃众灵杂遝(tà)，命俦(chóu)啸侣。或戏清流，或翔神渚(zhǔ)，或采明珠，或拾翠羽。从南湘之二妃，携汉滨之游女。叹匏瓜之无匹兮，咏牵牛之独处。扬轻袿之猗靡兮，翳修袖以延伫。体迅飞凫，飘忽若神。凌波微步，罗袜生尘。动无常则，若为若安；进止难期，若往若还。转眄流精，光润玉颜。含辞未吐，气若幽兰。华容婀娜，令我忘餐。
于是屏翳收风，川后静波。冯夷鸣鼓，女娲清歌。腾文鱼以警乘，鸣玉鸾以偕逝。六龙俨其齐首，载云车之容裔。鲸鲵(ní)踊而夹毂(gǔ)，水禽翔而为卫。于是越北沚，过南冈，纡(yū)素领，回清扬。动朱唇以徐言，陈交接之大纲。恨人神之道殊兮，怨盛年之莫当。抗罗袂以掩涕兮，泪流襟之浪浪。悼良会之永绝兮，哀一逝而异乡。无微情以效爱兮，献江南之明珰。虽潜处于太阴，长寄心于君王。忽不悟其所舍，怅神宵而蔽光。
于是背下陵高，足往神留。遗情想象，顾望怀愁。冀灵体之复形，御轻舟而上溯。浮长川而忘返，思绵绵而增慕。夜耿耿而不寐，沾繁霜而至曙。命仆夫而就驾，吾将归乎东路。揽騑(fēi)辔(pèi)以抗策，怅盘桓而不能去。