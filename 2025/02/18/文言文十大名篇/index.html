<!DOCTYPE html>
<html>
<head>
  <meta charset="utf-8">
  
  
  <title>文言文十大名篇 | 小人驿站</title>
  <meta name="viewport" content="width=device-width, initial-scale=1, shrink-to-fit=no">
  <meta name="description" content="陋室铭 [唐:刘禹锡] 山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云:何陋之有？">
<meta property="og:type" content="article">
<meta property="og:title" content="文言文十大名篇">
<meta property="og:url" content="https://shenguosai.github.io/2025/02/18/%E6%96%87%E8%A8%80%E6%96%87%E5%8D%81%E5%A4%A7%E5%90%8D%E7%AF%87/index.html">
<meta property="og:site_name" content="小人驿站">
<meta property="og:description" content="陋室铭 [唐:刘禹锡] 山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云:何陋之有？">
<meta property="og:locale" content="zh_CN">
<meta property="article:published_time" content="2025-02-18T02:08:23.000Z">
<meta property="article:modified_time" content="2025-04-16T15:34:47.421Z">
<meta property="article:author" content="市井一俗人">
<meta property="article:tag" content="文言文">
<meta name="twitter:card" content="summary">
  
    <link rel="alternate" href="/atom.xml" title="小人驿站" type="application/atom+xml">
  
  
    <link rel="shortcut icon" href="/favicon.png">
  
  
    
<link rel="stylesheet" href="https://cdn.jsdelivr.net/npm/typeface-source-code-pro@0.0.71/index.min.css">

  
  
<link rel="stylesheet" href="/css/style.css">

  
    
<link rel="stylesheet" href="/fancybox/jquery.fancybox.min.css">

  
  
<link rel="stylesheet" href="https://cdn.jsdelivr.net/npm/fork-awesome@1.2.0/css/fork-awesome.min.css">

<meta name="generator" content="Hexo 7.3.0"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">小人驿站</a>
      </h1>
      
        <h2 id="subtitle-wrap">
          <a href="/" id="subtitle">模拟电路工程师</a>
        </h2>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"><span class="fa fa-bars"></span></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
        
          <a class="nav-icon" href="/atom.xml" title="RSS 订阅"><span class="fa fa-rss"></span></a>
        
        <a class="nav-icon nav-search-btn" title="搜索"><span class="fa fa-search"></span></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="搜索"><button type="submit" class="search-form-submit">&#xF002;</button><input type="hidden" name="sitesearch" value="https://shenguosai.github.io"></form>
      </div>
    </div>
  </div>
</header>

      <div class="outer">
        <section id="main"><article id="post-文言文十大名篇" class="h-entry article article-type-post" itemprop="blogPost" itemscope itemtype="https://schema.org/BlogPosting">
  <div class="article-meta">
    <a href="/2025/02/18/%E6%96%87%E8%A8%80%E6%96%87%E5%8D%81%E5%A4%A7%E5%90%8D%E7%AF%87/" class="article-date">
  <time class="dt-published" datetime="2025-02-18T02:08:23.000Z" itemprop="datePublished">2025-02-18</time>
</a>
    
  <div class="article-category">
    <a class="article-category-link" href="/categories/%E6%96%87%E5%AD%A6%E7%88%B1%E5%A5%BD/">文学爱好</a>►<a class="article-category-link" href="/categories/%E6%96%87%E5%AD%A6%E7%88%B1%E5%A5%BD/%E5%8F%A4%E6%96%87/">古文</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="p-name article-title" itemprop="headline name">
      文言文十大名篇
    </h1>
  

      </header>
    
    <div class="e-content article-entry" itemprop="articleBody">
      
        <h1>陋室铭</h1>
<p>[唐: 刘禹锡]<br>
山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云: 何陋之有？</p>
<span id="more"></span>
<h1>爱莲说</h1>
<p>[宋: 周敦颐]<br>
水木草陆之花，可爱者甚蕃。晋陶渊明独爱菊。自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。<br>
予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人？牡丹之爱，宜乎众矣！</p>
<h1>岳阳楼记</h1>
<p>[宋: 范仲淹]<br>
庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上。属 (zhǔ) 予作文以记之。<br>
予观夫巴陵胜状，在洞庭一湖。衔远山，吞长江，浩浩汤汤(shāng)，横无涯际。朝晖夕阴，气象万千。此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？<br>
若夫淫雨霏霏，连月不开，阴风怒号，浊浪排空；日星隐耀，山岳潜形；商旅不行，樯倾楫摧；薄雾冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。<br>
至若春和景明，波澜不惊，上下天光，一碧万顷；沙鸥翔集，锦鳞游泳；岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。<br>
嗟夫！予尝求古仁人之心，或异二者之为，何哉？不以物喜，不以己悲；居庙堂之高则忧其民，处江湖之远则忧其君。是进亦忧，退亦忧。然则何时而乐耶？其必曰 &quot; 先天下之忧而忧，后天下之乐而乐 &quot; 乎？噫！微斯人，吾谁与归？<br>
时六年九月十五日</p>
<h1>桃花源记</h1>
<p>[魏晋: 陶渊明]<br>
晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷。渔人甚异之，复前行，欲穷其林。<br>
林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。<br>
见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时之乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云:“不足为外人道也。”<br>
既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。<br>
南阳刘子骥，高尚士也，闻之，欣然规往。未果，寻病终。后遂无问津者。</p>
<h1>兰亭集序</h1>
<p>[魏晋: 王羲之]<br>
永和九年，岁在葵丑，暮春之初，会于会稽山阴之兰亭，修禊 (xì) 事也。群贤毕至，少 (shào) 长(zhǎng)咸集。此地有崇山峻岭，茂林修竹；又有清流激湍，映带左右，引以为流觞 (shāng) 曲水，列坐其次。虽无丝竹管弦之盛，一觞一咏，亦足以畅舒幽情。<br>
是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。<br>
夫人之相与，俯仰一世，或取诸怀抱，晤言一室之内；或因寄所托，放浪形骸之外。虽取舍万殊，静躁不同，当其欣于所遇，暂得于己，快然自足，不知老之将至。及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀。况修短随化，终期于尽。古人云:&quot; 死生亦大矣。&quot; 岂不痛哉！<br>
每揽昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔。悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。</p>
<h1>小石潭记</h1>
<p>[唐: 柳宗元]<br>
从小丘西行百二十步，隔篁竹，闻水声，如鸣佩环，心乐之。伐竹取道，下见小潭，水尤清冽。全石以为底，近岸，卷 (quán) 石底以出，为坻，为屿，为嵁(kān)，为岩。青树翠蔓，蒙络摇缀，参差披拂。<br>
潭中鱼可百许头，皆若空游无所依。日光下澈，影布石上。佁 (yǐ) 然不动，俶 (chǜ) 尔远逝，往来翕忽，似与游者相乐。<br>
潭西南而望，斗折蛇行，明灭可见。其岸势犬牙差 (cī) 互，不可知起源。<br>
坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。<br>
同游者: 吴武陵，龚古，余弟宗玄。隶而从者，崔氏二小生；曰恕己，曰奉壹。</p>
<h1>马说</h1>
<p>[唐: 韩愈]<br>
世有伯乐，然后有千里马。千里马常有，而伯乐不常有。故虽有名马，祗辱于奴隶人之手，骈死于槽枥之间，不以千里称也。<br>
马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？<br>
策之不以其道，食之不能尽其才，鸣之而不能通其意，执策而临之，曰:&quot; 天下无马！&quot; 呜呼！其真无马耶？其真不知马也！</p>
<h1>五柳先生传</h1>
<p>[魏晋: 陶渊明]<br>
先生不知何许人也，亦不详其姓字，宅边有五柳树，因以为号焉。闲静少言，不慕荣利。好读书，不求甚解；每有会意，便欣然忘食。性嗜酒，家贫不能常得。亲旧知其如此，或置酒而招之；造饮辄尽，期在必醉。既醉而退，曾 (zēng) 不吝情去留。环堵萧然，不蔽风日；箪 (dān) 瓢屡空，晏如也。常著文章自娱，颇示以志。忘怀得失，以此自终。<br>
赞曰: 黔娄之妻有言:&quot; 不戚戚于贫贱，不汲汲于富贵。&quot; 其言兹若人之俦 (chóu) 乎？衔觞赋诗，以乐其志。无怀氏之民欤？葛天氏之民欤？</p>
<h1>出师表</h1>
<p>[蜀汉: 诸葛亮]<br>
先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。<br>
宫中府中，俱为一体；陟 (zhì) 罚臧否，不宜异同；若有作奸犯科及为忠善者，宜付有司论其刑赏，以昭陛下平明之理；不宜偏私，使内外异法也。<br>
侍中、侍郎郭攸之、费祎(yī)、董允等，此皆良实，志虑忠纯，是以先帝简拔以遗陛下；愚以为宫中之事，事无大小，悉以咨之，然后施行，必能裨补阙漏，有所广益。<br>
将军向宠，性行淑均，晓畅军事，试用于昔日，先帝称之曰 &quot; 能 &quot;，是以众议举宠为督；愚以为营中之事，悉以咨之，必能使行阵和睦，优劣得所。<br>
亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。</p>
<h1>滕王阁序</h1>
<p>[唐: 王勃]<br>
豫章故郡，洪都新府。星分翼轸 (zhěn)，地接衡庐。襟三江而带五湖，控蛮荆而引瓯越。物华天宝，龙光射斗牛之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨(qǐ) 戟(jǐ)遥临；宇文新州之懿范，襜 (chān) 帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。<br>
时维九月，序属三秋。潦水尽而寒潭清，烟光凝而暮山紫。俨骖 (cān) 騑(fēi)于上路，访风景于崇阿；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫 (fú) 渚(zhǔ)，穷岛屿之萦回；桂殿兰宫，即冈峦之体势。<br>
披绣闼 (tà)，俯雕甍(méng)，山原旷其盈视，川泽纡(yū) 其骇瞩。闾阎扑地，钟鸣鼎食之家；舸舰迷津，青雀黄龙之舳 (zhú)。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡(lí) 之滨；雁阵惊寒，声断衡阳之浦。<br>
遥襟甫畅，逸兴遄 (chuán) 飞。爽籁发而清风生，纤 (xiān) 歌凝而白云遏 (è)。睢(suī) 园绿竹，气凌彭泽之樽；邺水朱华，光照临川之笔。四美具，二难并。穷睇 (dì) 眄(miǎn)于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍 (hūn) 而不见，奉宣室以何年？<br>
嗟乎！时运不济，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！<br>
勃，三尺微命，一介书生。无路请缨，等终军之弱冠；有怀投笔，慕宗悫 (què) 之长风。舍簪笏 (hù) 于百龄，奉晨昏于万里。非谢家之宝树，接孟氏之芳邻。他日趋庭，叨 (tāo) 陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？<br>
呜呼！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔。<br>
滕王高阁临江渚，佩玉鸣鸾罢歌舞。<br>
画栋朝飞南浦云，珠帘暮卷西山雨。<br>
闲云潭影日悠悠，物换星移几度秋。<br>
阁中帝子今何在？槛外长江空自流。</p>
<link rel="stylesheet" href="/css/spoiler.css" type="text/css"><script src="/js/spoiler.js" type="text/javascript" async></script>
      
    </div>
    <footer class="article-footer">
      <a data-url="https://shenguosai.github.io/2025/02/18/%E6%96%87%E8%A8%80%E6%96%87%E5%8D%81%E5%A4%A7%E5%90%8D%E7%AF%87/" data-id="cmhc0lr4b0069bc963aqncndp" data-title="文言文十大名篇" class="article-share-link"><span class="fa fa-share">分享</span></a>
      
      
      
  <ul class="article-tag-list" itemprop="keywords"><li class="article-tag-list-item"><a class="article-tag-list-link" href="/tags/%E6%96%87%E8%A8%80%E6%96%87/" rel="tag">文言文</a></li></ul>

    </footer>
  </div>
  
    
<nav id="article-nav">
  
    <a href="/2025/02/19/%E6%B4%9B%E7%A5%9E%E8%B5%8B/" id="article-nav-newer" class="article-nav-link-wrap">
      <strong class="article-nav-caption">前一篇</strong>
      <div class="article-nav-title">
        
          洛神赋
        
      </div>
    </a>
  
  
    <a href="/2025/02/17/%E3%80%90%E8%BD%AC%E3%80%91PassWall2%E9%85%8D%E7%BD%AE/" id="article-nav-older" class="article-nav-link-wrap">
      <strong class="article-nav-caption">后一篇</strong>
      <div class="article-nav-title">【转】PassWall2 配置</div>
    </a>
  
</nav>

  
</article>


</section>
        
          <aside id="sidebar">
  
    
  <div class="widget-wrap">
    <h3 class="widget-title">分类</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/%E5%8D%8A%E5%AF%BC%E4%BD%93%E4%B8%93%E4%B8%9A/">半导体专业</a><ul class="category-list-child"><li class="category-list-item"><a class="category-list-link" href="/categories/%E5%8D%8A%E5%AF%BC%E4%BD%93%E4%B8%93%E4%B8%9A/EDA%E5%B7%A5%E5%85%B7/">EDA工具</a></li><li class="category-list-item"><a class="category-list-link" href="/categories/%E5%8D%8A%E5%AF%BC%E4%BD%93%E4%B8%93%E4%B8%9A/Fab/">Fab</a></li><li class="category-list-item"><a class="category-list-link" href="/categories/%E5%8D%8A%E5%AF%BC%E4%BD%93%E4%B8%93%E4%B8%9A/%E6%A8%A1%E6%8B%9F%E7%94%B5%E8%B7%AF/">模拟电路</a></li></ul></li><li class="category-list-item"><a class="category-list-link" href="/categories/%E6%8A%80%E6%9C%AF%E5%85%B4%E8%B6%A3/">技术兴趣</a><ul class="category-list-child"><li class="category-list-item"><a class="category-list-link" href="/categories/%E6%8A%80%E6%9C%AF%E5%85%B4%E8%B6%A3/%E5%9B%BE%E7%89%87%E5%A4%84%E7%90%86/">图片处理</a></li><li class="category-list-item"><a class="category-list-link" href="/categories/%E6%8A%80%E6%9C%AF%E5%85%B4%E8%B6%A3/%E7%BD%91%E7%BB%9C%E6%9C%8D%E5%8A%A1/">网络服务</a></li><li class="category-list-item"><a class="category-list-link" href="/categories/%E6%8A%80%E6%9C%AF%E5%85%B4%E8%B6%A3/%E8%AE%BE%E5%A4%87%E5%8F%8A%E4%BD%BF%E7%94%A8/">设备及使用</a></li><li class="category-list-item"><a class="category-list-link" href="/categories/%E6%8A%80%E6%9C%AF%E5%85%B4%E8%B6%A3/%E8%BD%AF%E4%BB%B6%E5%BA%94%E7%94%A8/">软件应用</a></li></ul></li><li class="category-list-item"><a class="category-list-link" href="/categories/%E6%96%87%E5%AD%A6%E7%88%B1%E5%A5%BD/">文学爱好</a><ul class="category-list-child"><li class="category-list-item"><a class="category-list-link" href="/categories/%E6%96%87%E5%AD%A6%E7%88%B1%E5%A5%BD/%E5%8F%A4%E6%96%87/">古文</a></li><li class="category-list-item"><a class="category-list-link" href="/categories/%E6%96%87%E5%AD%A6%E7%88%B1%E5%A5%BD/%E5%90%8D%E8%A8%80%E5%90%8D%E5%8F%A5/">名言名句</a></li><li class="category-list-item"><a class="category-list-link" href="/categories/%E6%96%87%E5%AD%A6%E7%88%B1%E5%A5%BD/%E6%95%A3%E6%96%87%E8%AF%97%E7%AD%89/">散文诗等</a></li></ul></li><li class="category-list-item"><a class="category-list-link" href="/categories/%E6%9D%82%E5%AD%A6/">杂学</a><ul class="category-list-child"><li class="category-list-item"><a class="category-list-link" href="/categories/%E6%9D%82%E5%AD%A6/%E5%8E%86%E5%8F%B2/">历史</a></li><li class="category-list-item"><a class="category-list-link" href="/categories/%E6%9D%82%E5%AD%A6/%E5%95%86%E4%B8%9A/">商业</a></li><li class="category-list-item"><a class="category-list-link" href="/categories/%E6%9D%82%E5%AD%A6/%E7%A4%BE%E7%A7%91%E6%95%99%E8%82%B2%E7%AD%89/">社科教育等</a></li></ul></li><li class="category-list-item"><a class="category-list-link" href="/categories/%E7%94%9F%E6%B4%BB/">生活</a></li></ul>
    </div>
  </div>


  
    
  <div class="widget-wrap">
    <h3 class="widget-title">标签</h3>
    <div class="widget">
      <ul class="tag-list" itemprop="keywords"><li class="tag-list-item"><a class="tag-list-link" href="/tags/AIDA64%E5%BA%8F%E5%88%97%E5%8F%B7/" rel="tag">AIDA64序列号</a></li><li class="tag-list-item"><a class="tag-list-link" href="/tags/Adobe/" rel="tag">Adobe</a></li><li class="tag-list-item"><a class="tag-list-link" href="/tags/Aria2/" rel="tag">Aria2</a></li><li class="tag-list-item"><a class="tag-list-link" href="/tags/Calibre/" rel="tag">Calibre</a></li><li class="tag-list-item"><a class="tag-list-link" href="/tags/DC-DC/" rel="tag">DC-DC</a></li><li class="tag-list-item"><a class="tag-list-link" href="/tags/DDNS/" rel="tag">DDNS</a></li><li class="tag-list-item"><a class="tag-list-link" href="/tags/Docker/" rel="tag">Docker</a></li><li class="tag-list-item"><a class="tag-list-link" href="/tags/FTP/" rel="tag">FTP</a></li><li class="tag-list-item"><a class="tag-list-link" href="/tags/Hexo/" rel="tag">Hexo</a></li><li class="tag-list-item"><a class="tag-list-link" href="/tags/Linux/" rel="tag">Linux</a></li><li class="tag-list-item"><a class="tag-list-link" href="/tags/MathType/" rel="tag">MathType</a></li><li class="tag-list-item"><a class="tag-list-link" href="/tags/Nginx/" rel="tag">Nginx</a></li><li class="tag-list-item"><a class="tag-list-link" href="/tags/PDK/" rel="tag">PDK</a></li><li class="tag-list-item"><a class="tag-list-link" href="/tags/PVE/" rel="tag">PVE</a></li><li class="tag-list-item"><a class="tag-list-link" href="/tags/Pura-70/" rel="tag">Pura 70</a></li><li class="tag-list-item"><a class="tag-list-link" href="/tags/QNAP/" rel="tag">QNAP</a></li><li class="tag-list-item"><a class="tag-list-link" href="/tags/Spice/" rel="tag">Spice</a></li><li class="tag-list-item"><a class="tag-list-link" href="/tags/Sublime/" rel="tag">Sublime</a></li><li class="tag-list-item"><a class="tag-list-link" href="/tags/TVBox/" rel="tag">TVBox</a></li><li class="tag-list-item"><a class="tag-list-link" href="/tags/VIM/" rel="tag">VIM</a></li><li class="tag-list-item"><a class="tag-list-link" href="/tags/Virtuoso/" rel="tag">Virtuoso</a></li><li class="tag-list-item"><a class="tag-list-link" href="/tags/Windows/" rel="tag">Windows</a></li><li class="tag-list-item"><a class="tag-list-link" href="/tags/Work/" rel="tag">Work</a></li><li class="tag-list-item"><a class="tag-list-link" href="/tags/Zerotier/" rel="tag">Zerotier</a></li><li class="tag-list-item"><a class="tag-list-link" href="/tags/docker/" rel="tag">docker</a></li><li class="tag-list-item"><a class="tag-list-link" href="/tags/iPhone/" rel="tag">iPhone</a></li><li class="tag-list-item"><a class="tag-list-link" href="/tags/%E5%84%BF%E7%AB%A5%E6%89%8B%E8%A1%A8/" rel="tag">儿童手表</a></li><li class="tag-list-item"><a class="tag-list-link" href="/tags/%E5%8F%8D%E9%A6%88/" rel="tag">反馈</a></li><li class="tag-list-item"><a class="tag-list-link" href="/tags/%E5%99%A8%E4%BB%B6/" rel="tag">器件</a></li><li class="tag-list-item"><a class="tag-list-link" href="/tags/%E5%B0%8F%E7%B1%B3/" rel="tag">小米</a></li><li class="tag-list-item"><a class="tag-list-link" href="/tags/%E5%BD%B1%E8%A7%86%E5%89%A7%E5%90%8D%E8%A8%80/" rel="tag">影视剧名言</a></li><li class="tag-list-item"><a class="tag-list-link" href="/tags/%E6%90%9E%E9%92%B1/" rel="tag">搞钱</a></li><li class="tag-list-item"><a class="tag-list-link" href="/tags/%E6%96%87%E8%A8%80%E6%96%87/" rel="tag">文言文</a></li><li class="tag-list-item"><a class="tag-list-link" href="/tags/%E6%9C%A8%E5%BF%83/" rel="tag">木心</a></li><li class="tag-list-item"><a class="tag-list-link" href="/tags/%E6%B0%B4%E6%9C%A8%E7%84%B6/" rel="tag">水木然</a></li><li class="tag-list-item"><a class="tag-list-link" href="/tags/%E7%9B%91%E6%8E%A7/" rel="tag">监控</a></li><li class="tag-list-item"><a class="tag-list-link" href="/tags/%E7%A7%91%E5%AD%A6%E4%B8%8A%E7%BD%91/" rel="tag">科学上网</a></li><li class="tag-list-item"><a class="tag-list-link" href="/tags/%E7%BD%91%E7%BB%9C/" rel="tag">网络</a></li><li class="tag-list-item"><a class="tag-list-link" href="/tags/%E8%82%B2%E5%84%BF/" rel="tag">育儿</a></li><li class="tag-list-item"><a class="tag-list-link" href="/tags/%E8%8B%B1%E8%AF%AD/" rel="tag">英语</a></li><li class="tag-list-item"><a class="tag-list-link" href="/tags/%E8%BF%9C%E7%A8%8B%E6%89%93%E5%8D%B0/" rel="tag">远程打印</a></li></ul>
    </div>
  </div>


  
    
  <div class="widget-wrap">
    <h3 class="widget-title">标签云</h3>
    <div class="widget tagcloud">
      <a href="/tags/AIDA64%E5%BA%8F%E5%88%97%E5%8F%B7/" style="font-size: 10px;">AIDA64序列号</a> <a href="/tags/Adobe/" style="font-size: 15px;">Adobe</a> <a href="/tags/Aria2/" style="font-size: 10px;">Aria2</a> <a href="/tags/Calibre/" style="font-size: 13.33px;">Calibre</a> <a href="/tags/DC-DC/" style="font-size: 10px;">DC-DC</a> <a href="/tags/DDNS/" style="font-size: 10px;">DDNS</a> <a href="/tags/Docker/" style="font-size: 10px;">Docker</a> <a href="/tags/FTP/" style="font-size: 10px;">FTP</a> <a href="/tags/Hexo/" style="font-size: 18.33px;">Hexo</a> <a href="/tags/Linux/" style="font-size: 15px;">Linux</a> <a href="/tags/MathType/" style="font-size: 10px;">MathType</a> <a href="/tags/Nginx/" style="font-size: 11.67px;">Nginx</a> <a href="/tags/PDK/" style="font-size: 10px;">PDK</a> <a href="/tags/PVE/" style="font-size: 15px;">PVE</a> <a href="/tags/Pura-70/" style="font-size: 10px;">Pura 70</a> <a href="/tags/QNAP/" style="font-size: 16.67px;">QNAP</a> <a href="/tags/Spice/" style="font-size: 10px;">Spice</a> <a href="/tags/Sublime/" style="font-size: 10px;">Sublime</a> <a href="/tags/TVBox/" style="font-size: 10px;">TVBox</a> <a href="/tags/VIM/" style="font-size: 10px;">VIM</a> <a href="/tags/Virtuoso/" style="font-size: 11.67px;">Virtuoso</a> <a href="/tags/Windows/" style="font-size: 20px;">Windows</a> <a href="/tags/Work/" style="font-size: 10px;">Work</a> <a href="/tags/Zerotier/" style="font-size: 13.33px;">Zerotier</a> <a href="/tags/docker/" style="font-size: 10px;">docker</a> <a href="/tags/iPhone/" style="font-size: 13.33px;">iPhone</a> <a href="/tags/%E5%84%BF%E7%AB%A5%E6%89%8B%E8%A1%A8/" style="font-size: 10px;">儿童手表</a> <a href="/tags/%E5%8F%8D%E9%A6%88/" style="font-size: 10px;">反馈</a> <a href="/tags/%E5%99%A8%E4%BB%B6/" style="font-size: 11.67px;">器件</a> <a href="/tags/%E5%B0%8F%E7%B1%B3/" style="font-size: 10px;">小米</a> <a href="/tags/%E5%BD%B1%E8%A7%86%E5%89%A7%E5%90%8D%E8%A8%80/" style="font-size: 10px;">影视剧名言</a> <a href="/tags/%E6%90%9E%E9%92%B1/" style="font-size: 10px;">搞钱</a> <a href="/tags/%E6%96%87%E8%A8%80%E6%96%87/" style="font-size: 13.33px;">文言文</a> <a href="/tags/%E6%9C%A8%E5%BF%83/" style="font-size: 11.67px;">木心</a> <a href="/tags/%E6%B0%B4%E6%9C%A8%E7%84%B6/" style="font-size: 10px;">水木然</a> <a href="/tags/%E7%9B%91%E6%8E%A7/" style="font-size: 10px;">监控</a> <a href="/tags/%E7%A7%91%E5%AD%A6%E4%B8%8A%E7%BD%91/" style="font-size: 10px;">科学上网</a> <a href="/tags/%E7%BD%91%E7%BB%9C/" style="font-size: 10px;">网络</a> <a href="/tags/%E8%82%B2%E5%84%BF/" style="font-size: 10px;">育儿</a> <a href="/tags/%E8%8B%B1%E8%AF%AD/" style="font-size: 10px;">英语</a> <a href="/tags/%E8%BF%9C%E7%A8%8B%E6%89%93%E5%8D%B0/" style="font-size: 10px;">远程打印</a>
    </div>
  </div>

  
    
  <div class="widget-wrap">
    <h3 class="widget-title">归档</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2025/10/">十月 2025</a></li><li class="archive-list-item"><a class="archive-list-link" href="/archives/2025/08/">八月 2025</a></li><li class="archive-list-item"><a class="archive-list-link" href="/archives/2025/07/">七月 2025</a></li><li class="archive-list-item"><a class="archive-list-link" href="/archives/2025/05/">五月 2025</a></li><li class="archive-list-item"><a class="archive-list-link" href="/archives/2025/04/">四月 2025</a></li><li class="archive-list-item"><a class="archive-list-link" href="/archives/2025/03/">三月 2025</a></li><li class="archive-list-item"><a class="archive-list-link" href="/archives/2025/02/">二月 2025</a></li><li class="archive-list-item"><a class="archive-list-link" href="/archives/2025/01/">一月 2025</a></li><li class="archive-list-item"><a class="archive-list-link" href="/archives/2024/10/">十月 2024</a></li><li class="archive-list-item"><a class="archive-list-link" href="/archives/2024/09/">九月 2024</a></li><li class="archive-list-item"><a class="archive-list-link" href="/archives/2024/08/">八月 2024</a></li><li class="archive-list-item"><a class="archive-list-link" href="/archives/2024/06/">六月 2024</a></li><li class="archive-list-item"><a class="archive-list-link" href="/archives/2024/05/">五月 2024</a></li><li class="archive-list-item"><a class="archive-list-link" href="/archives/2024/04/">四月 2024</a></li><li class="archive-list-item"><a class="archive-list-link" href="/archives/2024/03/">三月 2024</a></li><li class="archive-list-item"><a class="archive-list-link" href="/archives/2024/02/">二月 2024</a></li><li class="archive-list-item"><a class="archive-list-link" href="/archives/2024/01/">一月 2024</a></li><li class="archive-list-item"><a class="archive-list-link" href="/archives/2023/12/">十二月 2023</a></li><li class="archive-list-item"><a class="archive-list-link" href="/archives/2023/11/">十一月 2023</a></li><li class="archive-list-item"><a class="archive-list-link" href="/archives/2023/09/">九月 2023</a></li><li class="archive-list-item"><a class="archive-list-link" href="/archives/2023/08/">八月 2023</a></li></ul>
    </div>
  </div>


  
    
  <div class="widget-wrap">
    <h3 class="widget-title">最新文章</h3>
    <div class="widget">
      <ul>
        
          <li>
            <a href="/2025/10/28/%E6%AE%B5%E4%BD%8D/">段位</a>
          </li>
        
          <li>
            <a href="/2025/10/23/%E4%B8%80%E4%B8%AAPython%E8%84%9A%E6%9C%AC%E5%A6%82%E4%BD%95%E9%9D%99%E9%BB%98%E6%9C%88%E5%85%A5300%E5%85%83%EF%BC%8C%E8%87%AA%E5%8A%A8%E5%8C%96%E5%95%86%E4%B8%9A%E9%80%BB%E8%BE%91%E4%B8%8E%E6%8A%80%E6%9C%AF%E6%8B%86%E8%A7%A3/">一个 Python 脚本如何静默月入 300 元，自动化商业逻辑与技术拆解</a>
          </li>
        
          <li>
            <a href="/2025/08/06/%E6%B0%B4%E6%9C%A8%E7%84%B6-%E4%BA%BA%E9%97%B4%E6%B8%85%E9%86%92%E4%B8%89%E9%83%A8%E6%9B%B2/">水木然 - 人间清醒三部曲</a>
          </li>
        
          <li>
            <a href="/2025/07/31/%E5%85%B3%E4%BA%8E%E4%BA%B2%E5%AD%90/">关于亲子</a>
          </li>
        
          <li>
            <a href="/2025/07/22/%E5%9C%A8%E9%9F%A9%E5%9B%BD%E5%AE%B6%E5%AE%BD%E4%B8%AD%E9%83%A8%E7%BD%B2%E7%A7%91%E5%AD%A6%E4%B8%8A%E7%BD%91/">在韩国家宽中部署科学上网</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      
      &copy; 2025 市井一俗人<br>
      Powered by <a href="https://hexo.io/" target="_blank">Hexo</a>
    </div>
  </div>
</footer>

    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    


<script src="/js/jquery-3.6.4.min.js"></script>



  
<script src="/fancybox/jquery.fancybox.min.js"></script>




<script src="/js/script.js"></script>





  </div>
</body>
</html>