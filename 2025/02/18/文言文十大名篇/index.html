<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 7.3.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon-32x32-next.png">
  <link rel="icon" type="image/png" sizes="16x16" href="/images/favicon-16x16-next.png">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">


<link rel="stylesheet" href="/lib/font-awesome/css/all.min.css">

<script id="hexo-configurations">
    var NexT = window.NexT || {};
    var CONFIG = {"hostname":"shenguosai.github.io","root":"/","scheme":"Pisces","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":true,"show_result":true,"style":null},"back2top":{"enable":true,"sidebar":false,"scrollpercent":true},"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":false,"trigger":"auto","top_n_per_article":1,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="陋室铭 [唐:刘禹锡] 山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云:何陋之有？">
<meta property="og:type" content="article">
<meta property="og:title" content="文言文十大名篇">
<meta property="og:url" content="http://shenguosai.github.io/2025/02/18/%E6%96%87%E8%A8%80%E6%96%87%E5%8D%81%E5%A4%A7%E5%90%8D%E7%AF%87/index.html">
<meta property="og:site_name" content="小人驿站">
<meta property="og:description" content="陋室铭 [唐:刘禹锡] 山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云:何陋之有？">
<meta property="og:locale" content="zh_CN">
<meta property="article:published_time" content="2025-02-18T02:08:23.000Z">
<meta property="article:modified_time" content="2025-04-16T15:34:47.421Z">
<meta property="article:author" content="市井一俗人">
<meta property="article:tag" content="文言文">
<meta name="twitter:card" content="summary">

<link rel="canonical" href="http://shenguosai.github.io/2025/02/18/%E6%96%87%E8%A8%80%E6%96%87%E5%8D%81%E5%A4%A7%E5%90%8D%E7%AF%87/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>文言文十大名篇 | 小人驿站</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

<link rel="alternate" href="/atom.xml" title="小人驿站" type="application/atom+xml">
</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">小人驿站</h1>
      <span class="logo-line-after"><i></i></span>
    </a>
      <p class="site-subtitle" itemprop="description">模拟电路工程师</p>
  </div>

  <div class="site-nav-right">
    <div class="toggle popup-trigger">
    </div>
  </div>
</div>




<nav class="site-nav">
  <ul id="menu" class="main-menu menu">
        <li class="menu-item menu-item-home">

    <a href="/" rel="section"><i class="fa fa-home fa-fw"></i>首页</a>

  </li>
        <li class="menu-item menu-item-archives">

    <a href="/archives/" rel="section"><i class="fa fa-archive fa-fw"></i>归档<span class="badge">81</span></a>

  </li>
        <li class="menu-item menu-item-categories">

    <a href="/categories/" rel="section"><i class="fa fa-th fa-fw"></i>分类<span class="badge">17</span></a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-tags fa-fw"></i>标签<span class="badge">40</span></a>

  </li>
        <li class="menu-item menu-item-schedule">

    <a href="/schedule/" rel="section"><i class="fa fa-calendar fa-fw"></i>日程表</a>

  </li>
        <li class="menu-item menu-item-about">

    <a href="/about/" rel="section"><i class="fa fa-user fa-fw"></i>关于</a>

  </li>
  </ul>
</nav>




</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://shenguosai.github.io/2025/02/18/%E6%96%87%E8%A8%80%E6%96%87%E5%8D%81%E5%A4%A7%E5%90%8D%E7%AF%87/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="市井一俗人">
      <meta itemprop="description" content="怀出世之心，行入世之事。">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="小人驿站">
    </span>
      <header class="post-header">
        <h1 class="post-title" itemprop="name headline">
          文言文十大名篇
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">发表于</span>

              <time title="创建时间：2025-02-18 10:08:23" itemprop="dateCreated datePublished" datetime="2025-02-18T10:08:23+08:00">2025-02-18</time>
            </span>
              <span class="post-meta-item">
                <span class="post-meta-item-icon">
                  <i class="far fa-calendar-check"></i>
                </span>
                <span class="post-meta-item-text">更新于</span>
                <time title="修改时间：2025-04-16 23:34:47" itemprop="dateModified" datetime="2025-04-16T23:34:47+08:00">2025-04-16</time>
              </span>
            <span class="post-meta-item">
              <span class="post-meta-item-icon">
                <i class="far fa-folder"></i>
              </span>
              <span class="post-meta-item-text">分类于</span>
                <span itemprop="about" itemscope itemtype="http://schema.org/Thing">
                  <a href="/categories/%E6%96%87%E5%AD%A6%E7%88%B1%E5%A5%BD/" itemprop="url" rel="index"><span itemprop="name">文学爱好</span></a>
                </span>
                  ，
                <span itemprop="about" itemscope itemtype="http://schema.org/Thing">
                  <a href="/categories/%E6%96%87%E5%AD%A6%E7%88%B1%E5%A5%BD/%E5%8F%A4%E6%96%87/" itemprop="url" rel="index"><span itemprop="name">古文</span></a>
                </span>
            </span>

          
  
  <span class="post-meta-item">
    
      <span class="post-meta-item-icon">
        <i class="far fa-comment"></i>
      </span>
      <span class="post-meta-item-text">Valine：</span>
    
    <a title="valine" href="/2025/02/18/%E6%96%87%E8%A8%80%E6%96%87%E5%8D%81%E5%A4%A7%E5%90%8D%E7%AF%87/#valine-comments" itemprop="discussionUrl">
      <span class="post-comments-count valine-comment-count" data-xid="/2025/02/18/%E6%96%87%E8%A8%80%E6%96%87%E5%8D%81%E5%A4%A7%E5%90%8D%E7%AF%87/" itemprop="commentCount"></span>
    </a>
  </span>
  
  <br>
            <span class="post-meta-item" title="本文字数">
              <span class="post-meta-item-icon">
                <i class="far fa-file-word"></i>
              </span>
                <span class="post-meta-item-text">本文字数：</span>
              <span>3.8k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="far fa-clock"></i>
              </span>
                <span class="post-meta-item-text">阅读时长 &asymp;</span>
              <span>3 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h1>陋室铭</h1>
<p>[唐: 刘禹锡]<br>
山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云: 何陋之有？</p>
<span id="more"></span>
<h1>爱莲说</h1>
<p>[宋: 周敦颐]<br>
水木草陆之花，可爱者甚蕃。晋陶渊明独爱菊。自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。<br>
予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人？牡丹之爱，宜乎众矣！</p>
<h1>岳阳楼记</h1>
<p>[宋: 范仲淹]<br>
庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上。属 (zhǔ) 予作文以记之。<br>
予观夫巴陵胜状，在洞庭一湖。衔远山，吞长江，浩浩汤汤(shāng)，横无涯际。朝晖夕阴，气象万千。此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？<br>
若夫淫雨霏霏，连月不开，阴风怒号，浊浪排空；日星隐耀，山岳潜形；商旅不行，樯倾楫摧；薄雾冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。<br>
至若春和景明，波澜不惊，上下天光，一碧万顷；沙鸥翔集，锦鳞游泳；岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。<br>
嗟夫！予尝求古仁人之心，或异二者之为，何哉？不以物喜，不以己悲；居庙堂之高则忧其民，处江湖之远则忧其君。是进亦忧，退亦忧。然则何时而乐耶？其必曰 &quot; 先天下之忧而忧，后天下之乐而乐 &quot; 乎？噫！微斯人，吾谁与归？<br>
时六年九月十五日</p>
<h1>桃花源记</h1>
<p>[魏晋: 陶渊明]<br>
晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷。渔人甚异之，复前行，欲穷其林。<br>
林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。<br>
见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时之乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云:“不足为外人道也。”<br>
既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。<br>
南阳刘子骥，高尚士也，闻之，欣然规往。未果，寻病终。后遂无问津者。</p>
<h1>兰亭集序</h1>
<p>[魏晋: 王羲之]<br>
永和九年，岁在葵丑，暮春之初，会于会稽山阴之兰亭，修禊 (xì) 事也。群贤毕至，少 (shào) 长(zhǎng)咸集。此地有崇山峻岭，茂林修竹；又有清流激湍，映带左右，引以为流觞 (shāng) 曲水，列坐其次。虽无丝竹管弦之盛，一觞一咏，亦足以畅舒幽情。<br>
是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。<br>
夫人之相与，俯仰一世，或取诸怀抱，晤言一室之内；或因寄所托，放浪形骸之外。虽取舍万殊，静躁不同，当其欣于所遇，暂得于己，快然自足，不知老之将至。及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀。况修短随化，终期于尽。古人云:&quot; 死生亦大矣。&quot; 岂不痛哉！<br>
每揽昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔。悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。</p>
<h1>小石潭记</h1>
<p>[唐: 柳宗元]<br>
从小丘西行百二十步，隔篁竹，闻水声，如鸣佩环，心乐之。伐竹取道，下见小潭，水尤清冽。全石以为底，近岸，卷 (quán) 石底以出，为坻，为屿，为嵁(kān)，为岩。青树翠蔓，蒙络摇缀，参差披拂。<br>
潭中鱼可百许头，皆若空游无所依。日光下澈，影布石上。佁 (yǐ) 然不动，俶 (chǜ) 尔远逝，往来翕忽，似与游者相乐。<br>
潭西南而望，斗折蛇行，明灭可见。其岸势犬牙差 (cī) 互，不可知起源。<br>
坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。<br>
同游者: 吴武陵，龚古，余弟宗玄。隶而从者，崔氏二小生；曰恕己，曰奉壹。</p>
<h1>马说</h1>
<p>[唐: 韩愈]<br>
世有伯乐，然后有千里马。千里马常有，而伯乐不常有。故虽有名马，祗辱于奴隶人之手，骈死于槽枥之间，不以千里称也。<br>
马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？<br>
策之不以其道，食之不能尽其才，鸣之而不能通其意，执策而临之，曰:&quot; 天下无马！&quot; 呜呼！其真无马耶？其真不知马也！</p>
<h1>五柳先生传</h1>
<p>[魏晋: 陶渊明]<br>
先生不知何许人也，亦不详其姓字，宅边有五柳树，因以为号焉。闲静少言，不慕荣利。好读书，不求甚解；每有会意，便欣然忘食。性嗜酒，家贫不能常得。亲旧知其如此，或置酒而招之；造饮辄尽，期在必醉。既醉而退，曾 (zēng) 不吝情去留。环堵萧然，不蔽风日；箪 (dān) 瓢屡空，晏如也。常著文章自娱，颇示以志。忘怀得失，以此自终。<br>
赞曰: 黔娄之妻有言:&quot; 不戚戚于贫贱，不汲汲于富贵。&quot; 其言兹若人之俦 (chóu) 乎？衔觞赋诗，以乐其志。无怀氏之民欤？葛天氏之民欤？</p>
<h1>出师表</h1>
<p>[蜀汉: 诸葛亮]<br>
先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。<br>
宫中府中，俱为一体；陟 (zhì) 罚臧否，不宜异同；若有作奸犯科及为忠善者，宜付有司论其刑赏，以昭陛下平明之理；不宜偏私，使内外异法也。<br>
侍中、侍郎郭攸之、费祎(yī)、董允等，此皆良实，志虑忠纯，是以先帝简拔以遗陛下；愚以为宫中之事，事无大小，悉以咨之，然后施行，必能裨补阙漏，有所广益。<br>
将军向宠，性行淑均，晓畅军事，试用于昔日，先帝称之曰 &quot; 能 &quot;，是以众议举宠为督；愚以为营中之事，悉以咨之，必能使行阵和睦，优劣得所。<br>
亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。</p>
<h1>滕王阁序</h1>
<p>[唐: 王勃]<br>
豫章故郡，洪都新府。星分翼轸 (zhěn)，地接衡庐。襟三江而带五湖，控蛮荆而引瓯越。物华天宝，龙光射斗牛之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨(qǐ) 戟(jǐ)遥临；宇文新州之懿范，襜 (chān) 帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。<br>
时维九月，序属三秋。潦水尽而寒潭清，烟光凝而暮山紫。俨骖 (cān) 騑(fēi)于上路，访风景于崇阿；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫 (fú) 渚(zhǔ)，穷岛屿之萦回；桂殿兰宫，即冈峦之体势。<br>
披绣闼 (tà)，俯雕甍(méng)，山原旷其盈视，川泽纡(yū) 其骇瞩。闾阎扑地，钟鸣鼎食之家；舸舰迷津，青雀黄龙之舳 (zhú)。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡(lí) 之滨；雁阵惊寒，声断衡阳之浦。<br>
遥襟甫畅，逸兴遄 (chuán) 飞。爽籁发而清风生，纤 (xiān) 歌凝而白云遏 (è)。睢(suī) 园绿竹，气凌彭泽之樽；邺水朱华，光照临川之笔。四美具，二难并。穷睇 (dì) 眄(miǎn)于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍 (hūn) 而不见，奉宣室以何年？<br>
嗟乎！时运不济，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！<br>
勃，三尺微命，一介书生。无路请缨，等终军之弱冠；有怀投笔，慕宗悫 (què) 之长风。舍簪笏 (hù) 于百龄，奉晨昏于万里。非谢家之宝树，接孟氏之芳邻。他日趋庭，叨 (tāo) 陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？<br>
呜呼！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔。<br>
滕王高阁临江渚，佩玉鸣鸾罢歌舞。<br>
画栋朝飞南浦云，珠帘暮卷西山雨。<br>
闲云潭影日悠悠，物换星移几度秋。<br>
阁中帝子今何在？槛外长江空自流。</p>
<link rel="stylesheet" href="/css/spoiler.css" type="text/css"><script src="/js/spoiler.js" type="text/javascript" async></script>
    </div>

    
    
    
        <div class="reward-container">
  <div>买包烟</div>
  <button onclick="var qr = document.getElementById('qr'); qr.style.display = (qr.style.display === 'none') ? 'block' : 'none';">
    打赏
  </button>
  <div id="qr" style="display: none;">
      
      <div style="display: inline-block;">
        <img src="/images/wechatpay.png" alt="市井一俗人 微信支付">
        <p>微信支付</p>
      </div>
      
      <div style="display: inline-block;">
        <img src="/images/alipay.png" alt="市井一俗人 支付宝">
        <p>支付宝</p>
      </div>

  </div>
</div>

        

<div>
<ul class="post-copyright">
  <li class="post-copyright-author">
    <strong>本文作者： </strong>市井一俗人
  </li>
  <li class="post-copyright-link">
    <strong>本文链接：</strong>
    <a href="http://shenguosai.github.io/2025/02/18/%E6%96%87%E8%A8%80%E6%96%87%E5%8D%81%E5%A4%A7%E5%90%8D%E7%AF%87/" title="文言文十大名篇">http://shenguosai.github.io/2025/02/18/文言文十大名篇/</a>
  </li>
  <li class="post-copyright-license">
    <strong>版权声明： </strong>本博客所有文章除特别声明外，均采用 <a href="https://creativecommons.org/licenses/by-nc-sa/4.0/zh-CN" rel="noopener" target="_blank"><i class="fab fa-fw fa-creative-commons"></i>BY-NC-SA</a> 许可协议。转载请注明出处！
  </li>
</ul>
</div>


      <footer class="post-footer">
          <div class="post-tags">
              <a href="/tags/%E6%96%87%E8%A8%80%E6%96%87/" rel="tag"># 文言文</a>
          </div>

        


        
    <div class="post-nav">
      <div class="post-nav-item">
    <a href="/2025/02/17/%E3%80%90%E8%BD%AC%E3%80%91PassWall2%E9%85%8D%E7%BD%AE/" rel="prev" title="【转】PassWall2 配置">
      <i class="fa fa-chevron-left"></i> 【转】PassWall2 配置
    </a></div>
      <div class="post-nav-item">
    <a href="/2025/02/19/%E6%B4%9B%E7%A5%9E%E8%B5%8B/" rel="next" title="洛神赋">
      洛神赋 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          
    <div class="comments" id="valine-comments"></div>

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-1"><a class="nav-link"><span class="nav-number">1.</span> <span class="nav-text">陋室铭</span></a></li><li class="nav-item nav-level-1"><a class="nav-link"><span class="nav-number">2.</span> <span class="nav-text">爱莲说</span></a></li><li class="nav-item nav-level-1"><a class="nav-link"><span class="nav-number">3.</span> <span class="nav-text">岳阳楼记</span></a></li><li class="nav-item nav-level-1"><a class="nav-link"><span class="nav-number">4.</span> <span class="nav-text">桃花源记</span></a></li><li class="nav-item nav-level-1"><a class="nav-link"><span class="nav-number">5.</span> <span class="nav-text">兰亭集序</span></a></li><li class="nav-item nav-level-1"><a class="nav-link"><span class="nav-number">6.</span> <span class="nav-text">小石潭记</span></a></li><li class="nav-item nav-level-1"><a class="nav-link"><span class="nav-number">7.</span> <span class="nav-text">马说</span></a></li><li class="nav-item nav-level-1"><a class="nav-link"><span class="nav-number">8.</span> <span class="nav-text">五柳先生传</span></a></li><li class="nav-item nav-level-1"><a class="nav-link"><span class="nav-number">9.</span> <span class="nav-text">出师表</span></a></li><li class="nav-item nav-level-1"><a class="nav-link"><span class="nav-number">10.</span> <span class="nav-text">滕王阁序</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope itemtype="http://schema.org/Person">
    <img class="site-author-image" itemprop="image" alt="市井一俗人"
      src="/images/avatar.jpg">
  <p class="site-author-name" itemprop="name">市井一俗人</p>
  <div class="site-description" itemprop="description">怀出世之心，行入世之事。</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives/">
        
          <span class="site-state-item-count">81</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
          
        <span class="site-state-item-count">17</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">40</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author motion-element">
      <span class="links-of-author-item">
        <a href="mailto:shenguosai@gmail.com" title="E-Mail → mailto:shenguosai@gmail.com" rel="noopener" target="_blank"><i class="fa fa-envelope fa-fw"></i>E-Mail</a>
      </span>
  </div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 
  <span itemprop="copyrightYear">2025</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">市井一俗人</span>
    <span class="post-meta-divider">|</span>
    <span class="post-meta-item-icon">
      <i class="fa fa-chart-area"></i>
    </span>
    <span title="站点总字数">423k</span>
    <span class="post-meta-divider">|</span>
    <span class="post-meta-item-icon">
      <i class="fa fa-coffee"></i>
    </span>
    <span title="站点阅读时长">6:24</span>
</div>
  <div class="powered-by">由 <a href="https://hexo.io/" class="theme-link" rel="noopener" target="_blank">Hexo</a> & <a href="https://pisces.theme-next.org/" class="theme-link" rel="noopener" target="_blank">NexT.Pisces</a> 强力驱动
  </div>

        








      </div>
    </footer>
  </div>

  
  <script src="/lib/anime.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>

<script src="/js/utils.js"></script>

<script src="/js/motion.js"></script>


<script src="/js/schemes/pisces.js"></script>


<script src="/js/next-boot.js"></script>




  















  

  

  


<script>
NexT.utils.loadComments(document.querySelector('#valine-comments'), () => {
  NexT.utils.getScript('//unpkg.com/valine/dist/Valine.min.js', () => {
    var GUEST = ['nick', 'mail', 'link'];
    var guest = 'nick,mail,link';
    guest = guest.split(',').filter(item => {
      return GUEST.includes(item);
    });
    new Valine({
      el         : '#valine-comments',
      verify     : false,
      notify     : false,
      appId      : '0dJ6KzQjpKzOPUi998D88vE3-gzGzoHsz',
      appKey     : 'LseOZQMpqtwJKZALm9XXl9hA',
      placeholder: "Just go go",
      avatar     : 'mm',
      meta       : guest,
      pageSize   : '10' || 10,
      visitor    : false,
      lang       : '' || 'zh-cn',
      path       : location.pathname,
      recordIP   : false,
      serverURLs : ''
    });
  }, window.Valine);
});
</script>

</body>
</html>
